---
title: "PRESSEMEDDELELSE: Salg af aktiver i 'Kongeådalens Efterskoles Jubilæum'"
authors: dank
---

## Horsens, 05. juni 2022
![Umiddelbart efter salget gik igennem](/img/div/2022-06-05.01.jpg)
*Fra venstre: Tommy Wulff Rasmussen, Museumsdirektør Mathias M. Lauridsen, Lukas Even Holm-Sørensen, & Anton Sølyst Paulsen.*

Med virkning fra d. 05. juni, 2022, vil tre købere overtage samlet 50% af aktiverne i maleriet *Kongeådalens Efterskoles Jubilæum*. De tre købere er alle velkendte ansigter blandt museets kendere, da alle tre har op til flere prominente roller i udstillingen. Anton Sølyst Paulsen har købt 12,50%, ligeledes har Lukas Even Holm-Sørensen, og Tommy Wulff Rasmussen har købt 25,00%.
<!-- truncate -->
> Det her er noget vi har arbejdet på længe, og jeg er bare så glad for at salget endeligt er gået igennem. Det er en stor dag, både for museet, men det er også en stor personlig sejr.

*\- Mathias M. Lauridsen, Museumsdirektør*

## Ny kunst
Maleriet er museets nyeste satsning. Maleriet er indkøbt for kr. 600,00 på auktion i Dover, men det anslås allerede nu at værdien er oversteget kr. 800,00.

Du kan læse mere om maleriet - og al den anden kunst - [her](/docs/fysiske/ke25)

---

Kontaktperson: Mathias M. Lauridsen, Museumsdirektør, Dover Art 'N' Knowledge, Telefon: +45 42 73 73 92.